<resources>
    <string name="app_name">Semstralka_VAMZ_Foltan</string>

    <string name="Tema_1">Základné pojmy štatistiky</string>

    <string name="Text_11">Štatistika (z lat. “status” = štát) bola pôvodne veda zaoberajúca sa zberom informácií o štáte, počte obyvateľov, a pod. V súčasnosti štatistiku chápeme predovšetkým ako metodologickú vedu, pretože je sústavou metód na získavanie poznatkov. Štatistika v tomto metodologickom ponímaní pretína obsahové vedy ako je fyzika, chémia, biológia, psychológia, sociológia, ekonómia, sociálna práca a iné.</string>
    <string name="Text_12">Deskriptívna (popisná) štatistika slúži predovšetkým na opisné a grafické spracovanie dát. Jej výstupom sú rôzne tabuľky a grafy, ktoré slúžia na koncentráciu (triedenie) a vizualizáciu dát. Ďalším výstupom sú číselné charakteristiky dátového súboru, ako sú napríklad stredná hodnota či rozptyl. Okrem vizualizácie a koncentrácie dát slúži deskriptívna štatistika aj k validácii dát a získaniu prvých ideí pre smerovanie ďalšej štatistickej analýzy. V rámci prvého spracovania dát, ktoré robí deskriptívna štatistika, je možné odhaliť a odstrániť prípadné chyby v dátach, ktoré mohli vzniknúť napr. pri prepise údajov do počítača. Neodhalenie takýchto chýb môže významne znehodnotiť ďalšiu štatistickú analýzu.</string>
    <string name="Text_13">Exploratívna štatistika slúži na objavenie štruktúr, vytvorenie hypotéz, rozoznanie osobitostí a znázornenie fenoménov identifikovaných v dátach. Používa sa hlavne v prípadoch, keď dáta boli pôvodne zhromažďované bez úmyslu ich štatisticky analyzovať. Exploratívnu štatistiku môžeme považovať za prehĺbenie a zjemnenie záverov deskriptívnej štatistiky.</string>
    <string name="Text_14">Induktívna štatistika sa pokúša na základe dát získaných zo vzorky vysloviť závery platné pre celú populáciu. Jej dôležitým nástrojom sú prvky teórie pravdepodobnosti. S ich využitím formuluje svoje závery v podobe štatistických hypotéz. Jej metódy sa uplatňujú predovšetkým v prípade, ak skúmaný základný súbor obsahuje veľké množstvo prvkov a získanie údajov o každom z nich by bolo časovo aj finančne náročné.</string>
    <string name="Text_15">Množinu všetkých potenciálnych objektov, o ktorých chceme prostredníctvom štatistického skúmania niečo vyriecť sa nazýva základný štatistický súbor alebo tiež populácia. Základný štatistický súbor (populáciu) môžu tvoriť napríklad cyklisti žijúci v určitom meste, bicykle jednej značky. </string>
    <string name="Text_16">Prvky štatistického súboru nazývame štatistické jednotky. Štatistická jednotka je základný prvok, na ktorom možno skúmať konkrétny prejav určitého hromadného javu. Štatistickou jednotkou môžu byť rôzne prvky, v závislosti od predmetu výskumu. Ak skúmame predajnosť bicyklov, tak štatistickou jednotkou je zákazník. V prípade výskumu predajnosti jednotlivých značiek bicyklov by bol štatistickou jednotkou bicykel. Ak niekoho zaujíma úspešnosť študentov prvého ročníka FRI UNIZA, tak práve títo študenti sa stanú štatistickou jednotkou.</string>
    <string name="Text_17">Na štatistických jednotkách, ktoré sa dostali do výberového súboru budú pozorované veličiny (vlastnosti), ktoré nazývame štatistický znak alebo štatistická premenná. Štatistický znak označujeme veľkými písmenami prevažne z konca abecedy (napr.: X, Y, Z, …). Štatistické jednotky možno považovať za nosičov skúmaného štatistického znaku X. Štatistickým znakom môže byť napr. vek, farba očí, volebná preferencia, obľúbená značka rumu, vzdelanie, IQ, značka bicykla.</string>
    <string name="Text_18">Štatistické znaky (premenné) je možné klasifikovať podľa počtu hodnôt, ktoré môžu nadobúdať. Ak môže mať štatistický znak len konečne veľa hodnôt, ako napr. počet cyklistov v pelotóne, alebo môže mať spočítateľne nekonečne veľa hodnôt, ako napr. počet hodov kockou kým padne číslo 6, tak hovoríme o diskrétnom štatistickom znaku. Každý štatistický znak, ktorý má spočítateľný, aj keď zhora neohraničený, počet možných hodnôt (realizácií) patrí medzi diskrétne znaky. Ak štatistický znak môže nadobúdať ľubovoľnú hodnotu z nejakého intervalu, ako napr. počet najazdených kilometrov na bicykli za jeden mesiac, tak hovoríme o spojitom štatistickom znaku.</string>
    <string name="Text_19">Nominálne štatistické znaky sú tie znaky, ktorých prípustné hodnoty sú názvy alebo kategórie, ku ktorým sú štatistické jednotky priradené, ako napr. farba bicykla, typ bicykla, výrobná značka bicykla. Hodnotám nominálnych znakov sa pri analýze dát z technických dôvodov priraďujú čísla, ktoré majú zástupnú úlohu. Tento proces sa nazýva kódovanie. Kódovaním priradené čísla sú len zástupcovia, a preto majú rovnaký význam ako pôvodné hodnoty nominálneho znaku. Z toho dôvodu nie je možné číselnú hodnotu zástupných čísel využiť na zoradenie jednotlivých hodnôt, ani na matematické operácie. Špeciálnym prípadom nominálneho štatistického znaku je binárny znak, ktorý môže nadobúdať iba dve hodnoty, napr. vlastník bicykla značky Scott (áno/nie) alebo pohlavie cyklistu (muž/žena).</string>

    <string name="Priklad_1">V roku 2023 sa na istej fakulte uskutočnil prieskum. Študentov 1. ročníka Bc. stupňa štúdia sa pýtali na ich cyklistické zvyklosti. Dotazník bol rozdaný 341 študentom a vrátilo sa 311 kompletne vyplnených dotazníkov. Prostredníctvom dotazníka boli sledované nasledovné znaky. Typ bicykla: 1 = horský, 2 = cestný, 3 = gravel, 4 = e-bike, počet jázd za mesiac a nájazd km za mesiac. </string>
    <string name="Priklad_2"> Uvedené úrovne štatistických znakov predstavujú istú hierarchiu od najnižšie postavených nominálnych štatistických znakov až po najvyššie kardinálne znaky. Čím je vyššia úroveň štatistického znaku (dát), tým viac matematických operácií je možné využiť pri ich analýze, a tým viac informácií o sledovanom znaku je možné z dát získať. Z tabuľky 1.2 vyplýva, že metódy vhodné pre nižšiu úroveň štatistických znakov sú použiteľné aj pre vyššiu úroveň štatistických znakov. Opačne to však neplatí. Pri spracovaní dát je zasa možné štatistické znaky s vyššou úrovňou. transformovať na znaky s nižšou úrovňou, aj keď pri tom dôjde k istej strate informácií. Ako príklad takejto transformácie poslúži štartovná listina pretekov Šprint Polom, kde je uvedený vek jednotlivých pretekárov, ktorý je pomerným štatistickým znakom. Usporiadatelia zvyčajne zaradia jednotlivých pretekárov do vekových kategórií (do 20 rokov, 21 až 30 rokov, atď.). Takouto kategorizáciou dôjde k strate informácií, lebo už nevieme, aký vek majú jednotliví pretekári. Vieme len, do ktorej vekovej kategórie patria a nemôžeme povedať aký je rozdiel či pomer veku jednotlivých pretekárov. Preto štatistický znak veková kategória je len ordinálny štatistický znak. Priradenie rôznofarebných štartovných čísel pretekárom podľa vekovej kategórie by znamenalo, že by sa pomerný štatistický znak vek transformoval na najnižšiu úroveň znaku, t. j. na nominálny znak farba štartovného čísla.</string>
    <string name="Priklad_3">Zaradenie ordinálnych štatistických znakov nie je také jednoznačné. Vzhľadom na to, že ich možné hodnoty sú zoraditeľné, majú v sebe okrem kvality aj istý aspekt kvantity. Na základe dominancie kvality v ich hodnotách sa väčšinou radia medzi kvalitatívne znaky, hlavne ak majú konečný počet realizácií.</string>

    <string name="Tema_2">Jednorozmerná deskriptívna štatistika</string>

    <string name="Text_21">Ľudský mozog však je dosť efektívny pri spracovávaní dlhých a ešte aj nezoradených zoznamov údajov. Pri dátach minimálne ordinálnej úrovne sa za elementárny úkon považuje usporiadanie získaných hodnôt sledovaného znaku X podľa ich veľkosti; od najmenšej hodnoty po najväčšiu, čím získame tzv. variačný rad x1 ≤ x2 ≤ … ≤ xn. V prípade nášho výskumne ladeného Hansa by variačný rad mal nasledujúcu podobu: 0, 0, 1, 1, 1, 2, 2, 2, 2, 2, 3, 3, 3, 3, 3, 3, 3, 4, 4, 4, 4, 4, 4, 5, 5, 5, 5, 6, 6, 7, 8. Pri vyššej hodnote n však vytvorenie variačného radu neprispieva významne k prehľadnosti dát.</string>
    <string name="Text_22">Absolútna početnosť Výrazne prínosnejšie pre prehľadné spracovanie je prehliadnuť dáta s cieľom zistiť, aké rôzne hodnoty sa nachádzajú medzi nameranými hodnotami x1, x2, …, xn. Vyskytujúce sa hodnoty označme symbolmi a1, a2, …, ak; k ≤ n. Hodnoty ai , ak je to možné, sa aj usporiadajú podľa veľkosti. V prípade triedených dát je k identické s počtom tried, t. j. oveľa menšie ako n. Pri kardinálnych dátach je často k takmer rovné n, preto práve pri tomto type dát triedenie umožňuje ich prehľadné spracovanie. Každej nameranej hodnote ai sa priradí hodnota ni , pričom platí: </string>
    <string name="Text_23">Absolútne početnosti ni môžeme prehľadne zapísať do tzv. tabuľky rozdelenia početnosti (tabuľka 2.2)</string>
    <string name="Text_24">Relatívna početnosť Výpovedná hodnota absolútnej početnosti závisí od rozsahu súboru n. Nech dvaja MTB jazdci jazdia tak, že počas jedného výjazdu spadnú najviac jedenkrát. Je rozdiel, ak prvý jazdec zaznamená 8 pádov pri 10 výjazdoch na horskom bicykli a druhý pri 124 výjazdoch. V oboch prípadoch je absolútna početnosť pádov rovnaká, ale v prvom prípade padá jazdec príliš často a v druhom prípade padá zriedkavo. Tento záver nám umožňuje vysloviť poznanie pomeru medzi počtom jázd s pádom ku všetkým výjazdom, t. j. 8/10 resp. 8/124. Práve kvôli zvýšeniu výpovednej hodnoty početností sa k nameraným hodnotám ai priraďuje hodnota fi , pre ktorú platí: </string>
    <string name="Text_25">Výhodou relatívnej početnosti je, že nám umožňuje porovnávať výskyt danej hodnoty sledovaného znaku aj vo viacerých súboroch dát rôznych rozsahov. Preto sa v štatistike uprednostňuje pred absolútnou početnosťou. Vzhľadom na to, že ni ≤ n, pre relatívnu početnosť platí: </string>
    <string name="Text_26">Kumulatívna početnosť V prípade, ak máme dáta minimálne ordinálneho typu, t. j. získané hodnoty je možné prirodzene zoradiť, je pre nás zaujímavé vedieť, aká časť hodnôt sa nachádza pod alebo nad nejakou nami stanovenou hranicou. V prípade nášho cyklonadšenca Hansa to môže byť hranica 4 defektov. Teda Hans chce vedieť, v koľkých mesiacoch počas sledovaného obdobia dostal najviac 4 defekty. Na zodpovedanie takejto dôležitej otázky slúži tzv. kumulatívna početnosť.</string>
    <string name="Text_27">K stanoveniu kumulatívnej početnosti je potrebné, aby hodnoty ai boli usporiadané, preto pri výpočte Nq vychádzame z tabuľky rozdelenia početnosti. Potom je možné absolútnu kumulatívnu početnosť vypočítať podľa vzťahu: </string>
    <string name="Text_28">Pritom aj je najväčšia nameraná hodnota, pre ktorú ešte platí aj ≤ q, takže aj+1 > q. Za rovnakým účelom je možné sčitovať aj relatívne početnosti jednotlivých hodnôt znaku X. V takom prípade hovoríme o relatívnej kumulatívnej početnosti Hq, ktorú vypočítame podľa vzťahu: </string>


    <string name="Priklad_4">Vášnivý cyklista Hans si robí mesačnú evidenciu počtu defektov, ktoré dostal počas jazdenia na bicykli. Jeho starostlivo získané údaje sú zapísané v tabuľke 2.1. Tabuľka 2.1 obsahuje surové dáta, ktoré je potrebné spracovať - zhrnúť do nejakej prehľadnej a koncentrovanej formy, čo je základnou úlohou deskriptívnej štatistiky. Kvalitné spracovanie dát následne umožní objaviť nejaké trendy či súvislosti, ktoré sú v nich obsiahnuté (úloha exploratívnej štatistiky). Hneď v úvode tejto kapitoly je potrebné zdôrazniť, že výsledky deskriptívnej štatistiky sa vzťahujú len na súbor popisovaných dát a neslúžia na zovšeobecnenie. </string>
    <string name="Priklad_5">Máme údaje o 6500 pacientkach s vysokým tlakom. Vieme, že vo veku do 39 rokov malo vysoký tlak 231 pacientok, od 40 do 49 rokov (vrátane) 747 pacientok, od 50 do 59 rokov (vrátane) 1559 pacientok, od 60 do 69 rokov (vrátane) 1894 a vo veku 70 a viac rokov 2069 pacientok. Zostrojte histogram, ktorý znázorňuje relatívnu početnosť výskytu vysokého tlaku u žien.</string>
    <string name="Priklad_6">Dáta z tabuľky 2.1, ktoré získal Hans, je možné v koncentrovanej podobe zapísať do tabuľky rozdelenia početnosti (tab. 2.3). Z tabuľky 2.3 ľahko a rýchlo zistíme napr. koľko najviac resp. najmenej defektov dostal Hans za mesiac (a1 = 0, respr. a9 = 1), prípadne aký počet defektov sa za dané obdobie vyskytol najčastejšie (a4 = 3, 7-krát).</string>

    <string name="Tema_3">Vyzualizácia dát</string>


    <string name="Text_31">Príslovie hovorí, že je lepšie raz vidieť než stokrát počuť alebo čítať. Ľudský mozog a jeho pamäť spracúva obrázky oveľa rýchlejšie a lepšie ako text a hovorené slovo. Preto sa deskriptívna štatistika snaží prezentovať výstupy svojej práce predovšetkým vizuálne. Najznámejšie a aj najpoužívanejšie formy vizualizácie triedených a diskrétnych štatistických znakov sú stĺpcové a koláčové diagramy.</string>
    <string name="Text_32">Stĺpcový diagram má na horizontálnej osi zobrazené namerané hodnoty a1, a2, …, ak sledovaného štatistického znaku X a na vertikálnej osi sú znázornené ich absolútne alebo relatívne početnosti. Konkrétne početnosti pre jednotlivé hodnoty ai zodpovedajú výške stĺpcov nad každou z hodnôt. Príklad stĺpcového diagramu je na obrázku 2.1.</string>
    <string name="Text_33">Pri kruhovom diagrame každý kruhový výsek zodpovedá jednej hodnote štatistického znaku. Dĺžka oblúku každého z kruhových výsekov (tým aj stredový uhol) je úmerná relatívnej (absolútnej) početnosti danej hodnoty ai . Samozrejme aj plocha každého výseku proporcionálne zodpovedá početnostiam jednotlivých hodnôt ai .</string>
    <string name="Text_34">Histogram Ako je už vyššie uvedené, pri dátach s veľkým počtom rôznych hodnôt ai je kvôli prehľadnosti spracovania vhodné dáta triediť. Pri triedení sa namerané hodnoty xi</string>
    <string name="Text_35">Histogram je tvorený obdĺžnikmi, ktorých šírka (vodorovná os) zodpovedá dĺžke zvolených intervalov (tried) a plocha nad intervalmi zodpovedá relatívnej (absolútnej) početnosti hodnôt xi v danom intervale. Aby plocha obdĺžnika nad intervalom so šírkou dj = cj − cj−1 zodpovedala relatívnej resp. absolútnej početnosti, musí byť výška obdĺžnika rovná fj/dj resp. nj/dj . Pri takto konštruovanom histograme je jeho celková plocha rovná jednej a pri absolútnej početnosti je celková plocha histogramu rovná rozsahu súboru n. Triedené dáta, ktoré predstavujú dobu trvania výjazdu na bicykli, sú znázornené pomocou histogramu pre relatívnu početnosť na obrázku</string>
    <string name="Text_36">Distribučná funkcia Ak urobíme pre triedené dáta histogram kumulatívnej relatívnej (absolútnej) početnosti, tak dostaneme tzv. schodovitý graf (obrázok 2.5). Výška i-teho schodu zodpovedá relatívnej početnosti fi (absolútnej početnosti ni).</string>
    <string name="Text_37">Aritmetický priemer Z bežného života je najznámejšou charakteristikou polohy štatistického súboru aritmetický priemer.</string>
    <string name="Text_38">Skutočnosť, že aritmetický priemer zohľadňuje všetky namerané hodnoty znaku X, je jeho najväčšou slabinou, lebo je veľmi citlivý na extrémne hodnoty, ktoré znižujú jeho výpovednú hodnotu o popisovanom štatistickom súbore. Túto slabinu aritmetického priemeru ilustruje príklad 1.</string>
    <string name="Text_39">Medián Hans bol za 10 dní 7-krát jazdiť na horskom bicykli vždy tú istú trasu. Jednu z týchto jázd absolvoval na e-biku. Zapisoval si čas a chce vedieť (orientačne) svoj priemerný čas na tejto trati. Jeho záznamy obsahujú extrémnu hodnotu (e-bike), preto by aritmetický priemer nebol vhodným ukazovateľom. Hans musí použiť takú charakteristiku polohy, ktorá nie je citlivá na prítomnosť extrémnych hodnôt. Takéto charakteristiky sa nazývajú rezistentné alebo robustné. Jednou z nich je medián.</string>

    <string name="Priklad_7">Niektorí zamestnanci istej fakulty milujú jazdu na horskom bicykli. V tabuľke 2.9 je sumár ich najazdených kilometrov (zaokrúhlených na stovky) za rok 2023. Vypočítajte priemerný počet najazdených km za rok 2023 na fakulte</string>
    <string name="Priklad_8">Hans si zapisoval počet zjedených energetických gélov xi počas svojich výjazdov na bicykli za rok 2023. Určte medián z jeho dát, ktoré sú v tabuľke 2.11</string>
    <string name="Priklad_9">Využime Hansove dáta zo St. Johann in Tirol (z príkladu 2.3) a vypočítajme charakteristiky polohy pre triedené dáta. Triedené dáta a distribučná funkcia F(x) sú na obrázku 2.7.</string>

    <string name="Tema_4">Charakteristiky polohy</string>


    <string name="Text_41">Modus nás informuje o tom, ktorá z nameraných hodnôt sledovaného znaku X sa v súbore dát vyskytuje najčastejšie, teda hodnotu s najväčšou pravdepodobnosťou výskytu. Pri nominálnych premenných je modus jediná zmysluplná charakteristika polohy a často veľmi užitočná. Napr. pri krvných skupinách v celosvetovom meradle platí xˆ = 0+. To znamená, že na svete sa u ľudí zo všetkých krvných skupín najčastejšie vyskytuje skupina 0 +. Hneď pri tomto príklade zdôrazňujeme, že modus udáva, ktorá hodnota sa v súbore dát vyskytuje najčastejšie, ale neudáva, koľkokrát sa v nich daná hodnota vyskytuje.</string>
    <string name="Text_42">Vážený priemer x¯W nám umožňuje rôznym hodnotám sledovaného znaku X priradiť rôznu dôležitosť (váhu). Tak zabezpečíme, že relevantné faktory dostanú väčší vplyv na výsledok, ktorý je vyjadrený jedným číslom. Ak štatistický súbor má rozsah n a štatistický znak X nadobúda hodnoty x1, x2, …, xn s príslušnými váhami w1, w2, …, wn, potom vážený priemer je daný vzťahom</string>
    <string name="Text_43">Kvantily sú zovšeobecnením mediánu. p-kvantil delí dáta na dve časti, a to tak, že aspoň p · 100% dát má menšiu hodnotu a aspoň (1 − p) · 100% dát má väčšiu hodnotu ako p-kvantil. Na určenie hodnoty p-kvantilu je potrebné dáta zoradiť do variačného radu. Symbolom x(i) označíme poradie hodnoty xi štatistického znaku X vo variačnom rade.</string>
    <string name="Text_44">Hoci sa pri popise dát pravidelne uvádza minimálna a maximálna hodnota, variačné rozpätie sa počíta zriedkavo. Variačné rozpätie R je rozdiel medzi najmenšou a najväčšou hodnotou sledovaného znaku X. Vypočíta sa podľa vzorca</string>
    <string name="Text_45">Rozptyl a smerodajná odchýlka, na rozdiel od variačného rozpätia, zohľadňujú všetky získané hodnoty sledovaného štatistického znaku X. Obidve merajú rozptýlenie dát okolo aritmetického priemeru.</string>
    <string name="Text_46">Rozptyl je najčastejšie používaná charakteristika variability. Vzhľadom na to, že sa počítajú druhé mocniny odchýlok jednotlivých hodnôt xi od aritmetického priemeru x¯, zosilňuje sa vplyv hodnôt, ktoré sú viac vzdialené od aritmetického priemeru. Pri výpočte rozptylu je výhodné použiť upravený tvar definičného vzorca</string>
    <string name="Text_47">Ak sú dáta dostupné vo forme tabuľky rozdelenia početností, tak rozptyl vypočítame podľa vzťahu</string>
    <string name="Text_48">Smerodajná odchýlka je najdôležitejšia charakteristika variability. Jednoducho povedané, vyjadruje priemernú odchýlku hodnôt od strednej hodnoty. Nadobúda vždy kladné hodnoty, okrem prípadu, keď sú všetky hodnoty znaku X rovnaké. V takom prípade je smerodajná odchýlka rovná nule. Na jej hodnotu majú vážny vplyv extrémne hodnoty, pretože pri jej výpočte sa využíva druhá mocnina vzdialenosti danej hodnoty od priemeru.</string>
    <string name="Text_49">Do akej miery sa rozdelenie dát podobá Gaussovej krivke vyjadrujú miery šikmosti a špicatosti. K ich výpočtu sa pristupuje rôzne, no najčastejšie sa využívajú tzv. centrálne momenty tretieho a štvrtého rádu</string>

    <string name="Priklad_10">Adalbert sa rozhodol investovať svojich 1000e. Prvý rok mal zisk 16%, druhý rok mal zisk 30% a tretí rok ho zastihla strata 40%. Koľko eur mal Adalbert po troch rokoch a aký bol priemerný zisk za jeden rok?</string>
    <string name="Priklad_11">Využijeme údaje z tabuľky na obrázku 2.8, ktorá pochádza z príkladu 2.6 a vypočítame niektoré p-kvantily.</string>
    <string name="Priklad_12">Jozef sa rozhodol, že bude tankovať naftu vždy za 50e. Na čerpacích staniciach boli rozdielne ceny: 1.681e/l, 1.647e/l, 1.677e/l, 1.701e/l. Koľko eur zaplatil v priemere za liter?</string>

    <string name="Tema_5">Transformácia dát</string>


    <string name="Text_51">Pri výpočte viacerých číselných charakteristík je základom odchýlka nameraných hodnôt od aritmetického priemeru, t. j. (xi−x¯). Odčítaním aritmetického priemeru od každej nameranej hodnoty sme premiestnili príslušnú súradnicovú os do aritmetického priemeru. V tomto prípade môžeme hovoriť o centrovaní dát okolo nuly. Tento proces je najjednoduchšia forma transformácie, ktorá sa nazýva centrovanie dát. Od tohoto typu transformácie dát pochádza aj pojem centrálny moment (definícia 2.12), ktorý popisuje rozloženie centrovaných dát okolo nuly. Ďalšou často používanou formou transformácie dát je štandardizácia. Štandardizácia dát sa realizuje podľa vzťahu nižšie. kde sx je smerodajná odchýlka pôvodných hodnôt xi . Štandardizované dáta majú aritmetický priemer 0 a smerodajnú odchýlku 1. Takto transformované dáta sa jednoduchšie porovnávajú aj kombinujú</string>
    <string name="Text_52">Gaussova funkcia Doteraz popísané grafické a numerické metódy ponúkajú dostatočné možnosti na vizualizáciu dát a ich charakterizáciu pomocou niekoľkých čísel. V prípade metrických dát je potrebné spracovať rozsiahly súbor s veľkým počtom rôznych nameraných hodnôt sledovaného znaku. V takom prípade stĺpcové diagramy strácajú svoju názornosť a prehľadnosť. Triedením veľkého počtu rôznych hodnôt do tried dochádza zasa k strate informácií. Preto v prípade metrických dát najvernejšie vizualizuje ich rozdelenie nejaká funkcia, ktorej graf je dostatočne dobrou aproximáciou príslušného histogramu (pozri obr. 2.11). Táto funkcia dostala názov funkcia hustoty a jej graf sa nazýva krivka hustoty.</string>
    <string name="Text_53">Krivky hustoty môžu mať rôzny tvar. Obzvlášť významné miesto medzi nimi má Gaussova krivka, ktorá, ako už bolo uvedené vyššie, popisuje normálne rozdelenie dát. Táto krivka má symetrický, jednovrcholový, zvonovitý tvar a jej význam odhalil nemecký matematik Johann Carl Friedrich Gauss (1777 – 1855)</string>
    <string name="Text_54"></string>
    <string name="Text_55"></string>
    <string name="Text_56"></string>
    <string name="Text_57"></string>
    <string name="Text_58"></string>
    <string name="Text_59"></string>

    <string name="Priklad_13">Po zadaní parametrov µ ∈ R a σ > 0 je funkcia f(x|µ, σ) určená jednoznačne. Gaussova krivka je na obrázku 2.14</string>
    <string name="Priklad_14">Príklady ako parameter µ ovplyvňuje tvar Gaussovej krivky</string>
    <string name="Priklad_15">Závislosť tvaru Gaussovej krivky od parametra σ</string>


    <string name="Tema_6">Náhodná premenná</string>


    <string name="Text_61">Náhodná premenná je definovaná tak, že jej realizácie sú len čísla. Preto, ak pri náhodnom pokuse sledujeme premennú nominálnej alebo ordinálnej úrovne, musíme jej hodnotám priradiť čísla. Tieto čísla sa volia buď na základe logického kontextu (výsledok hodu kockou zapíšeme ako počet bodiek na hornej stene kocky) alebo ľubovoľne (nastanie defektu - 1, nenastanie - 0). V tomto duchu náhodná premenná X predstavuje funkciu, ktorá každému možnému výsledku náhodného pokusu priradí číslo. Pre lepšie porozumenie podstaty náhodnej premennej uvádzame nasledujúci príklad.</string>
    <string name="Text_62">Diskrétna náhodná premenná je analogický pojem ku diskrétnemu štatistickému znaku (premennej). Príkladom diskrétnej náhodnej premennej je výsledok hodu hracou kockou, počet hodov kockou po padnutie prvej šestky, počet uhádnutých čísel v lotérii, počet vypitých rumov za semester, …</string>
    <string name="Text_63">Zápis P(X = xi) = pi interpretujeme: pravdepodobnosť, že náhodná premenná X má realizáciu (hodnotu) xi , je pi . A to je zmysel i cieľ pravdepodobnostnej funkcie, aby nás informovala o šanciach výskytu jednotlivých realizácií náhodnej premennej X.</string>
    <string name="Text_64">Hodnoty pravdepodobnostnej funkcie p(xi) nám udávajú, aká je pravdepodobnosť nastania alebo nenastania jednotlivých realizácií xi diskrétnej náhodnej premennej X, t. j. pi = P(X = xi) ⇒ (1 − pi) = P(X ̸= xi). V praktickom živote potrebujeme aj vedieť, aká je pravdepodobnosť, že realizácia náhodnej premennej neprekročí nejakú hodnotu alebo pod ňu neklesne, prípadne, že bude z nejakého intervalu. Tieto prípady sa dajú symbolicky zapísať v tvare P(X ≤ x), P(X ≥ x), P(a ≤ X ≤ b). Pravdepodobnostná funkcia na takéto otázky nedáva priamo odpoveď, ale z popis</string>
    <string name="Text_65">Štatistický znak (premenná) X sa nazýva spojitý, ak môže nadobudnúť ľubovoľnú hodnotu z nejakého intervalu ⟨a, b⟩. Ak sú hodnoty premennej X výsledky náhodného pokusu, tak sa premenná X môže interpretovať ako spojitá náhodná premenná</string>
    <string name="Text_66">Distribučná funkcia F(x): </string>
    <string name="Text_67">Hodnota distribučnej funkcie spojitej náhodnej premennej je obsah plochy pod krivkou hustoty rozdelenia pravdepodobnosti f(x) od −∞ po hodnotu x. Základné vlastnosti distribučnej funkcie spojitej náhodnej premennej F(x) popisuje nasledujúca veta.</string>
    <string name="Text_68">Pri náhodnom pokuse môžeme sledovať aj viac štatistických znakov a teda aj viac náhodných premenných. V mnohých prípadoch sa sledované náhodné premenné navzájom ovplyvňujú, t. j. náhodné premenné sú navzájom závislé. Príkladom závislých náhodných premenných je množstvo vypitého iontového nápoja počas cyklovýjazdu a vonkajšia teplota. V iných prípadoch sú náhodné premenné navzájom nezávislé, pretože pravdepodobnosť nastania realizácií každej z nich nie je ovplyvnená realizáciami inej náhodnej premennej. Príkladom nezávislých náhodných premenných je opotrebovanie predného a zadného plášťa na bicykli. Pre formálnu definíciu nezávislosti náhodných premenných využijeme myšlienku nezávislosti náhodných javov.</string>
    <string name="Text_69">Očakávaná hodnota E(X) diskrétnej náhodnej premennej X je vážený stred jej možných hodnôt, pričom váhami sú pravdepodobnosti pi jednotlivých hodnôt náhodnej premennej. Preto má zmysel ju určovať len vtedy, ak náhodná premenná zodpovedá metrickému štatistickému znaku.</string>

    <string name="Priklad_16">Hádžeme dvakrát mincou a sledujeme, koľkokrát padne znak.</string>
    <string name="Priklad_17">Hádžeme dvakrát mincou. Nech náhodná premenná X znamená počet padnutých znakov. Určte distribučnú funkciu a znázornite ju aj graficky. Riešenie: Z príkladu 3.1 vieme, že diskrétna náhodná premenná X má realizácie TX = {0, 1, 2} s pravdepodobnosťami uvedenými v tabuľke 3.3.</string>
    <string name="Priklad_18">Cyklista Hans má prísť do Ellmau v čase od 13:26 do 14:26 vrátane, aby si trochu oddýchol. Aká je pravdepodobnosť, že príde od 13:56 do 14:11 vrátane?</string>


    <string name="Tema_7">Nezávislosť náhodnej premennej</string>


    <string name="Text_71">Vlastnosti dvoch náhodných premenných X a Y</string>
    <string name="Text_72">Disperzia (rozptyl, variancia) a smerodajná odchýlka sú najdôležitejšie charakteristiky variability a ich výpočet je analogický s ich empirickými ekvivalentami. Pri náhodnej premennej sa pred názvom rozptyl uprednostňuje názov disperzia. Z diskrétnej štatistiky vieme, že rozptyl bol definovaný ako priemerná kvadratická odchýlka nameraných hodnôt štatistického znaku X od aritmetického priemeru. Ak túto myšlienku aplikujeme na disperziu D(X) náhodnej premennej, tak dostávame rovnosť</string>
    <string name="Text_73">S rastúcim počtom opakovaní náhodného pokusu aj pre rozptyl platí s 2 → D(X). Nasledujúca veta obsahuje dôležité vlastnosti disperzie.</string>
    <string name="Text_74">V prípade empirických dát bola modusom xmod hodnota xi s najväčšou absolútnou (relatívnou) početnosťou. Pre náhodnú premennú je modus definovaný podobne. Modus je jednoznačne určený, ak funkcia f(x) resp. p(x) má jedno globálne maximum a žiadne ďalšie lokálne maximá. Ďalším dôležitým parametrom je medián xmed, ktorý je špeciálnym prípadom kvantilu. p-kvantil udáva hodnotu náhodnej premennej, pre ktorú má distribučná funkcia hodnotu p ∈ (0, 1) t.j. pravdepodobnosť, že náhodná premenná neprekročí hodnotu xp je práve p. Teda platí F(xp) = P(X ≤ xp) = p. Kvantily diskrétnej náhodnej premennej v praxi zvyčajne neurčujeme (ich určenie nie je jednoznačné). Preto uvádzame definíciu len pre spojité náhodné premenné.</string>



    <string name="Priklad_19">Zahrajme sa hru. Hádže sa raz mincou. Ak padne znak, dostanete 10e, ak hodnota, tak nedostanete nič. Poplatok za jednu hru sú 4e. Je táto hra pre vás výhodná?</string>
    <string name="Priklad_20">Pri trati sú na rôznych miestach 4 mechanici s občerstvením. Pravdepodobnosť, že sa cyklistovi podarí zobrať si od mechanika občerstvenie, je 0.7. Cyklista sa snaží zobrať si občerstvenie od prvej možnosti, až kým sa mu to nepodarí. Nájdite distribučnú funkciu počtu potrebných pokusov na zobratie si občerstvenia. Určte aj strednú hodnotu a smerodajnú odchýlku</string>
    <string name="Priklad_21">Pri výrobe brzdových platničiek do MTB bŕzd udáva výrobca, že hrúbka brzdnej hmoty sa líši maximálne o 1 mm od predpísanej hrúbky. Nájdite funkciu rozdelenia hustoty a vypočítajte jej parametre.</string>

    <string name="Tema_8">Rozdelenia náhodnej premennej</string>

    <string name="Text_81">Bernoulliho experiment teoreticky popisuje Bernoulliho (alternatívne) rozdelenie pravdepodobnosti s jedným parametrom, ktorým je pravdepodobnosť nastania sledovaného javu π. Označujeme ho symbolom Alt(π) a jeho pravdepodobnostná funkcia p(xi) má analytické vyjadrenie</string>
    <string name="Text_82">Viacnásobné opakovanie Bernoulliho pokusu za rovnakých podmienok modeluje binomické rozdelenie pravdepodobnosti, ktoré označujeme symbolom Bi(n, π). Binomické rozdelenie pravdepodobnosti závisí od dvoch parametrov: n - počet opakovaní Bernoulliho pokusu; π - pravdepodobnosť nastania sledovaného javu A, t. j. P(A) = π. Skutočnosť, že náhodná premenná X má binomické rozdelenie, vyjadríme symbolickým zápisom X ∼ Bi(n, π).</string>
    <string name="Text_83">Geometrické rozdelenie - Cyklistovi Hansovi sa stáva, že si na niektorý deň naplánuje krásnu celodennú cyklotrasu. Ráno, v určený deň, sa zobudí a zistí, že prší. Keďže nemá rád bicyklovanie v daždi, rozhodne sa počkať, kým neprestane pršať. Každú hodinu príde k oknu a zisťuje, či už konečne prestalo pršať. Hansove zisťovanie stavu počasia môžeme považovať za opakovanie Bernoulliho pokusu, a to dovtedy, kým nenastane želaný jav A, v našom prípade „neprší“. Pre jednoduchosť budeme predpokladať, že pravdepodobnosť, že neprší je π = 0.5. Hansove čakanie na slniečko možno modelovať tzv. geometrické rozdelenie pravdepodobnosti s jedným parametrom π - pravdepodobnosť nastania javu A. Geometrické rozdelenie pravdepodobnosti označujeme symbolom Ge(π).</string>
    <string name="Text_84">Vráťme sa k príkladu 4.1, kde sme zo skrine, v ktorej boli 3 žlté a 7 červených dresov, vybrali jeden z nich. Jednalo sa o jeden Bernoulliho pokus a náhodná premenná mala dve realizácie TX = {1(žltý), 0(červený)} s alternatívnym rozdelením pravdepodobnosti. Iný variant vyberania zo skrine je, že z nej náhodne vyberieme 6-krát dres (6 opakovaní Bernoulliho pokusu za nezmenených podmienok), zapíšme si jeho farbu a vrátime ho späť. Bude nás zaujímať náhodná premenná X: „Počet žltých dresov“. V tomto prípade má náhodná premenná X binomické rozdelenie s realizáciami TX = {0, 1, 2, 3}. Ak by sme po výbere dres nevrátili do skrine, tak jednotlivé Bernoulliho pokusy sú závislé a náhodná premenná by už nemala binomické rozdelenie pravdepodobnosti, ale hypergeometrické rozdelenie pravdepodobnosti, ktoré má tri parametre: N - rozsah základného súboru, M - počet možných výskytov sledovaného javu A, n - počet opakovaní Bernoulliho pokusu. V prípade výberu zo skrine by mali uvedené parametre nasledovné hodnoty N = 10, M = 3, n = 6.</string>
    <string name="Text_85">Binomické a hypergeometrické rozdelenie má náhodná premenná, ktorej realizácie hovoria, ako často pri n-násobnom opakovaní Bernoulliho pokusu nastane jav A. Jej množina realizácií TX je konečná zhora ohraničená číslom n. Geometrické rozdelenie má náhodná premenná, ktorej realizácie hovoria, ako „dlho“ je potrebné čakať, kým nastane jav A. V tomto prípade platí TX = N. V praxi sa vyskytujú aj prípady, kedy sledujeme, koľkokrát nastane jav A v rámci pevne stanoveného časového intervalu alebo miesta. Rozdelenie pravdepodobnosti náhodnej premennej potom modeluje Poissonovo rozdelenie pravdepodobnosti. Príkladom takéhoto prípadu sú počet reklamácií bicykla počas záručnej doby, počet objednávok servisu zadného tlmiča za mesiac, alebo počet úrazov horského cyklistu počas mesiaca január. Časové obdobie, kedy počítame výskyty javu A vždy predstavuje interval dĺžky ∆t = 1.</string>
    <string name="Text_86">Z bežného života je odpozorované, že spojité (kvázi–spojité) náhodné premenné, ktorých realizácie sú ovplyvnené väčším počtom náhodných faktorov, majú relatívne početnosti viac–menej symetricky, ale nie rovnomerne rozdelené okolo nejakej hodnoty (priemeru). Nikoho zrejme neprekvapí tvrdenie, že je väčšia pravdepodobnosť stretnúť na ulici človeka priemernej výšky ako človeka extrémne nízkeho alebo extrémne vysokého. Rovnako je to aj pri odchýlkach výrobných strojov od normy daného výrobku… So stúpajúcim počtom „respondentov“ sa rozdelenie početnosti jednotlivých hodnôt sledovaného znaku približuje ku Gaussovej krivke, ktorej vlastnosti sú popísané už v prvej kapitole. Náhodné javy, aproximovatelné Gaussovou krivkou teoreticky modeluje normálne rozdelenie pravdepodobnosti, ktoré prvýkrát popísal Abraham de Moivre (1667 – 1754), ale je dnes spájané s menom Carl Friedrich Gauss (1777 – 1855). Normálne (Gaussovo) rozdelenie pravdepodobnosti je najdôležitejšie rozdelenie pravdepodobnosti v štatistike. Mnohé javy, ktorých výsledok je v rukách matky prírody, sú do značnej miery dobre popísané práve týmto rozdelením, preto sa často nazýva matka všetkých rozdelení. Dokonca aj niektoré diskrétne rozdelenia, ako sú napr. binomické, Poissonovo, hypergeometrické sú za istých okolností dobre aproximovatelné normálnym rozdelením.</string>
    <string name="Text_87">Distribučná funkcia štandardizovaného normálneho rozdelenia sa označuje symbolom Φ(Z) a platí</string>
    <string name="Text_88">Rovnomerné rozdelenie - Hans prešiel na bicykli krásnu trasu zo St. Johann in Tirol do Innsbruku a chce sa vrátiť vlakom naspäť. Keď si kupoval lístok, tak sa dozvedel, že vlak chodí každých 20 minút. Povedal si, že sa mu neoplatí hľadať cestovný poriadok a išiel rovno na nástupište. Doba čakania X na príchod vlaku je v takomto prípade náhodná premenná, ktorej realizácie sú z intervalu ⟨0, 20⟩. Je zrejmé, že pravdepodobnosť príchodu vlaku je rovnaká pre rovnako dlhé časové intervaly, t. j. P(0 ≤ X ≤ 4) = P(7 ≤ X ≤ 11) = P(10 ≤ X ≤ 14) = P(16 ≤ X ≤ 20). V takomto prípade hovoríme o rovnomernom rozdelení pravdepodobnosti spojitej náhodnej premennej X.</string>
    <string name="Text_89">Rovnomerné rozdelenie pravdepodobnosti má aj svoju diskrétnu variantu. Diskrétnu náhodnú premennú s rovnomerným rozdelením priraďujeme náhodnému pokusu, ktorý má konečný počet n rovnako možných výsledkov.</string>

    <string name="Priklad_22">Zo skrine vyberieme náhodne cyklodres. V tej vzácnej skrini máme 3 žlté a 7 červených cyklodresov. Vytvorte funkciu, ktorá modeluje rozdelenie pravdepodobnosti výsledku výberu cyklodresu.</string>
    <string name="Priklad_23">V závode na výrobu MTB hydraulických bŕzd majú výstupnú kontrolu. Jej úlohou je testovať, či sú brzdy správne utesnené. Z dlhodobého sledovania vedia, že z mesačnej produkcie 2000 bŕzd býva nesprávne utesnených 11. Aká je pravdepodobnosť, že z 28 vybraných bŕzd budú 2 zle utesnené?</string>
    <string name="Priklad_24">Firma Continental vyrobí denne 16000 kusov bezdušových MTB plášťov Cross King 29”. Pravdepodobnosť, že medzi nimi bude nepodarok je π = 0.0001. Aká je pravdepodobnosť, že za dnes vyrobia 4 nepodarky?</string>












</resources>


